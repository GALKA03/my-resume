<div>
	<p><strong>IMPORTANTE</strong>: i Termini di servizio di Google Pay vigenti per i residenti in <strong>India</strong>&#xa0;sono disponibili <a href="http://pay.google.com/intl/en_in/about/terms/" target="_blank">in questa pagina</a>.</p>
	<hr>
	<h3>Termini di servizio aggiuntivi di Google Pay/Google Payments</h3>
	<p>Ultima modifica: 17 maggio 2022</p>
	<p><strong>1. Introduzione</strong></p>
	<p>Google Payments (noto anche come &quot;Google Pay&quot;) &#xe8; un servizio fornito da Google Ireland Limited (&quot;Google&quot;, &quot;noi&quot; o &quot;ci&quot;), con sede a Gordon House, Barrow Street, Dublin 4, Irlanda.&#xa0;</p><p>Per utilizzare&#xa0;Google Pay, l&#39;utente deve accettare (1) i <a href="https://policies.google.com/terms?hl%3Den-US" target="_blank">Termini di servizio di Google</a>&#xa0;e (2) i presenti Termini di servizio aggiuntivi di Google Pay/Google Payments (i &quot;Termini aggiuntivi&quot;). </p><p>L&#39;utente &#xe8; tenuto a leggere attentamente ognuno di questi documenti. Questi documenti sono collettivamente definiti &quot;Termini&quot; e stabiliscono cosa l&#39;utente pu&#xf2; aspettarsi da Google quando usa i nostri <a href="https://policies.google.com/terms/service-specific?hl%3Den-US" target="_blank">servizi</a>&#xa0;e cosa Google si aspetta dall&#39;utente. Ad esempio, i <a href="https://policies.google.com/terms?hl%3Den-US" target="_blank">Termini di servizio di Google</a>&#xa0;contengono termini quali il diritto di recesso, la garanzia legale di conformit&#xe0; e altri dettagli sulle ragioni per cui apportiamo modifiche ai nostri servizi e il preavviso che forniamo all&#39;utente in merito a tali modifiche. Si tenga presente che i <a href="https://policies.google.com/terms?hl%3Den-US" target="_blank">Termini di servizio di Google</a>&#xa0;si applicano all&#39;archiviazione e all&#39;utilizzo di elementi quali carte fedelt&#xe0;, tessere dei programmi a premi, pass per il trasporto pubblico, carte d&#39;imbarco e altri elementi non correlati a pagamenti.</p><p>In caso di conflitto tra i Termini aggiuntivi e i Termini di servizio di Google, l&#39;utilizzo di Google Pay sar&#xe0; disciplinato dai presenti Termini aggiuntivi. </p><p>Sebbene non faccia parte dei presenti termini, l&#39;<a href="https://payments.google.com/files/privacy.html" target="_blank">Informativa sulla privacy di Google Payments</a>&#xa0;descrive la modalit&#xe0; con cui Google gestisce i dati di pagamento dell&#39;utente. &#xa0;Invitiamo l&#39;utente a leggerla per comprendere meglio come gestiamo i suoi dati.</p><p>Alcune funzionalit&#xe0; di Google Pay erano precedentemente contrassegnate con il brand &quot;Android Pay&quot;. In caso si riscontrino riferimenti alla precedente designazione Android Pay in negozi, app e siti web, tali funzionalit&#xe0; vanno considerate come soggette ai presenti Termini.</p><p>Alcuni prodotti e funzionalit&#xe0; potrebbero non essere disponibili in tutti i paesi. Per ulteriori informazioni, l&#39;utente pu&#xf2; consultare il <a href="https://support.google.com/pay" target="_blank">Centro assistenza Google Pay</a>.</p><p>L&#39;utente pu&#xf2; cancellare il servizio Google Pay in qualsiasi momento <a href="https://support.google.com/pay/answer/11575983" target="_blank">contattando Google</a>&#xa0;Payments o seguendo <a href="https://support.google.com/pay/answer/7643930" target="_blank">questa procedura</a>.</p>
	<p><strong>2. Requisiti di base</strong></p>
	<p>Per utilizzare Google Pay, &#xe8; necessario:</p><ul><li>soddisfare i requisiti di et&#xe0; specificati <a href="https://support.google.com/accounts/answer/1350409" target="_blank">in questa pagina</a>; e</li><li>disporre dell&#39;autorit&#xe0; per stipulare un contratto legalmente vincolante con Google.</li></ul><p>L&#39;utente deve anche disporre di un Account Google, di un dispositivo che soddisfi i requisiti di sistema e di compatibilit&#xe0; del Servizio (che potrebbero variare di volta in volta), di un accesso a Internet attivo e di software compatibile. La possibilit&#xe0; di utilizzare Google Pay e le prestazioni del Servizio possono essere influenzate da tali fattori. &#xc8; responsabilit&#xe0; dell&#39;utente soddisfare tali requisiti di sistema.</p>
	<p><strong>3. Descrizione generale di Google Pay</strong></p>
	<p>Google Pay consente di salvare i seguenti elementi nell&#39;Account Google, gestirli da un&#39;unica posizione e utilizzarli per effettuare transazioni con Google e terze parti:</p><ul><li>carte di credito; </li><li>carte di debito; e </li><li>altri tipi di metodi di pagamento che l&#39;utente pu&#xf2; utilizzare per pagare nei negozi, nelle app, sul Web e in altri modi.</li></ul>
	<p><strong>4. Metodi di pagamento</strong></p>
	<p><strong>(a) Tipi di Metodi di pagamento</strong></p>
	<p>Con Google Pay, l&#39;utente pu&#xf2; salvare e gestire diversi tipi di metodi di pagamento nel proprio Account Google (collettivamente, i &quot;Metodi di pagamento&quot;), tra cui:</p><ul><li>carte di pagamento, ad esempio carte di credito, di debito e prepagate (&quot;Carte di pagamento&quot;);</li><li>numeri di conto virtuali emessi dalla banca o numeri di carte virtuali che rappresentano le Carte di pagamento dell&#39;utente (&quot;Numeri di carte virtuali &quot; o &quot;Numeri di conto virtuali&quot;);</li><li>conti bancari;</li><li>account di fatturazione con l&#39;operatore;</li><li>carte regalo;</li><li>portafogli digitali o account che l&#39;utente ha aperto con societ&#xe0; diverse da Google (&quot;Account di terze parti collegati&quot;).</li></ul><p>La disponibilit&#xe0; di un determinato Metodo di pagamento o la sua compatibilit&#xe0; con Google Pay possono dipendere dal paese di residenza e da altri fattori. I tipi di Metodi di pagamento compatibili, cos&#xec; come gli utilizzi dei Metodi di pagamento e le funzionalit&#xe0; di Google Pay descritti di seguito, potrebbero non essere disponibili ovunque e potrebbero essere modificati in qualsiasi momento (in tal caso invieremo una notifica all&#39;utente, se richiesto dalla sezione &quot;Sviluppare, migliorare e aggiornare i servizi Google&quot; dei Termini di servizio di Google). &#xa0;</p>
	<p><strong>(b) Salvataggio di un Metodo di pagamento</strong></p>
	<p>L&#39;utente pu&#xf2; salvare un Metodo di pagamento nel proprio Account Google mediante diverse interfacce utente, tra cui il sito web di Google Pay, il browser Google Chrome, il sito web o l&#39;app dell&#39;emittente del Metodo di pagamento, nonch&#xe9; mediante un prodotto o un servizio Google, ad esempio il Google Play Store. Per salvare un Metodo di pagamento, l&#39;utente deve inserire tutte le informazioni richieste nei moduli di registrazione che gli vengono presentati. L&#39;utente &#xe8; tenuto a fornire informazioni aggiornate, complete e precise e a tenerle aggiornate nel tempo. Potremmo chiedere all&#39;utente di fornire informazioni aggiuntive come condizione necessaria per continuare a utilizzare Google Pay o per aiutarci a determinare se l&#39;utente &#xe8; autorizzato a continuare a utilizzare Google Pay.</p>
	<p>Quando l&#39;utente salva un Metodo di pagamento, Google pu&#xf2; memorizzare informazioni relative al Metodo di pagamento, come il nome e l&#39;indirizzo di fatturazione dell&#39;utente. Google Pay, inoltre, consente all&#39;utente di salvare nel proprio Account Google altre informazioni che possono aiutare a velocizzare le transazioni, ad esempio un indirizzo di spedizione.</p><p>L&#39;utente ci autorizza a chiedere conferma che il Metodo di pagamento sia in regola presso il fornitore. Tale conferma potr&#xe0; essere ottenuta, a titolo esemplificativo e non esaustivo, inoltrando una richiesta di autorizzazione al pagamento e/o di accredito e/o di addebito di un piccolo importo sul Metodo di pagamento, nel rispetto delle regole stabilite dalla rete o di altre disposizioni vigenti relative al Metodo di pagamento.</p><p>L&#39;utente accetta di utilizzare Google Pay esclusivamente a titolo personale con i propri Metodi di pagamento. In caso di utilizzo di una carta aziendale idonea su Google Pay, l&#39;utente accetta di farlo previa autorizzazione del proprio datore di lavoro e vincolando il proprio datore di lavoro ai presenti Termini.</p>
	<p><strong>(c) Ruolo di Google</strong></p>
	<p>Tranne nel caso in cui Google o una sua societ&#xe0; consociata sia l&#39;emittente, n&#xe9; Google n&#xe9; le sue societ&#xe0; consociate sono parti dei contratti, delle norme sulla privacy o di altri Termini e condizioni d&#39;uso sottoscritti dal titolare della carta relativi ai Metodi di pagamento. Nessuna disposizione dei presenti Termini modifica tali termini dell&#39;emittente. Nel caso di discrepanze tra i presenti Termini e i termini o le norme sulla privacy dell&#39;emittente, i presenti Termini disciplineranno il rapporto tra l&#39;utente e Google in relazione a Google Pay, mentre i termini dell&#39;emittente disciplineranno il rapporto tra l&#39;utente e l&#39;emittente. Google non effettua alcuna dichiarazione n&#xe9; verifica che i Metodi di pagamento dell&#39;utente siano in regola o che l&#39;emittente del Metodo di pagamento dell&#39;utente autorizzi o approvi le transazioni con un commerciante quando l&#39;utente utilizza Google Pay per tali transazioni.</p><p>Tranne nel caso in cui Google o una sua societ&#xe0; consociata sia l&#39;emittente, n&#xe9; Google n&#xe9; le sue societ&#xe0; consociate sono coinvolte nell&#39;emissione di credito o nella determinazione dell&#39;idoneit&#xe0; al credito, n&#xe9; esercitano alcun controllo su quanto segue: disponibilit&#xe0; o accuratezza dei Metodi di pagamento o dei fondi; messa a disposizione (o aggiunta) di Metodi di pagamento a Google Pay o aggiunta di fondi ai saldi dei Metodi di pagamento. Per qualsiasi dubbio relativo a quanto precede, si prega di contattare l&#39;emittente del proprio Metodo di pagamento.</p>
	<p><strong>(d) Salvataggio di un Numero di carta virtuale o di un Account di terze parti collegato</strong></p>
	<p>I seguenti termini aggiuntivi si applicano in caso di utilizzo di Google Pay per salvare un Numero di carta virtuale o un Account di terze parti collegato all&#39;Account Google dell&#39;utente.</p><p>Dopo che l&#39;utente ha iniziato ad aggiungere un Metodo di pagamento a Google Pay e ha fornito le informazioni richieste da Google e/o dall&#39;emittente del Metodo di pagamento, Google Pay controller&#xe0; se il Metodo di pagamento &#xe8; idoneo all&#39;utilizzo con Google Pay. Non tutti i Metodi di pagamento di un emittente partecipante potrebbero essere idonei. Se l&#39;emittente del Metodo di pagamento dell&#39;utente supporta Google Pay e il Metodo di pagamento dell&#39;utente &#xe8; idoneo, al momento dell&#39;aggiunta l&#39;utente potr&#xe0; visualizzare una schermata in cui gli sar&#xe0; chiesto di accettare Termini e condizioni dell&#39;emittente. Una volta sottoscritti tali termini e dopo aver aggiunto correttamente il Metodo di pagamento, Google Pay memorizzer&#xe0; un Numero di carta virtuale, che rappresenter&#xe0; il numero effettivo della Carta di pagamento dell&#39;utente, oppure assocer&#xe0; l&#39;Account di terze parti collegato all&#39;Account Google dell&#39;utente per l&#39;utilizzo descritto nella Sezione 5 riportata di seguito.</p><p>I Numeri di carte virtuali che l&#39;utente registra utilizzando Google Pay sono diversi dalle Carte di pagamento associate salvate nell&#39;Account Google. A differenza di un Numero di carta virtuale, in generale una Carta di pagamento non sar&#xe0; presentata all&#39;utente in un formato che assomiglia a quello della carta fisica associata e non pu&#xf2; essere utilizzata per transazioni Near Field Communication (&quot;NFC&quot;) in negozio. Tuttavia, quando l&#39;utente registra un Numero di carta virtuale, Google Pay pu&#xf2; anche salvare la Carta di pagamento associata nell&#39;Account Google dell&#39;utente.</p><p>L&#39;utente riconosce che Google Pay potrebbe ricevere informazioni sulla transazione dall&#39;emittente del proprio Metodo di pagamento per visualizzare dettagli sulle transazioni con formattazione RTF e la cronologia delle transazioni recenti in Google Pay.</p>
	<p><strong>(e) Rimozione dei Metodi di pagamento</strong></p>
	<p>Un Metodo di pagamento pu&#xf2; essere rimosso da Google Pay su un determinato dispositivo e diventare inutilizzabile con il Servizio se: (i) l&#39;utente elimina il Metodo di pagamento da Google Pay; (ii) l&#39;utente elimina il Metodo di pagamento dal proprio Account Google; (iii)&#xa0;l&#39;utente resetta il proprio dispositivo mobile utilizzando la Gestione dispositivi Android; (iv) l&#39;utente elimina il proprio Account Google; (v) il dispositivo mobile dell&#39;utente non si connette a nessun prodotto o servizio Google per 90 giorni consecutivi; (vi) l&#39;utente non utilizza Google Pay sul dispositivo per 12 mesi consecutivi; e/o (vii) l&#39;emittente o la rete del Metodo di pagamento dell&#39;utente d&#xe0; istruzioni a Google di rimuovere il Metodo di pagamento da Google Pay.</p>
	<p><strong>5. Transazioni con i Metodi di pagamento</strong></p>
	<p><strong>(a) Sulle Propriet&#xe0; di Google</strong></p>
	<p>Google Pay pu&#xf2; consentire all&#39;utente di avviare una transazione di pagamento con un &quot;Venditore&quot;, definito come (i) una societ&#xe0; consociata di Google o (ii) qualsiasi altro venditore che partecipi a uno o pi&#xf9; marketplace di Google (elencati <a href="https://support.google.com/paymentscenter/answer/9031403?p%3Dgoogle_marketplaces%26visit_id%3D636785063042510889-22186422%26rd%3D1" target="_blank">in questa pagina</a>) offrendo in vendita all&#39;utente merchandising, beni o servizi e che richieda a Google o alle sue societ&#xe0; consociate di elaborare le transazioni di pagamento per suo conto.</p><p>L&#39;utente riconosce e accetta che la sua transazione con un Venditore (una &quot;Transazione Google&quot;) avviene esclusivamente tra l&#39;utente e il Venditore. N&#xe9; Google n&#xe9; alcuna delle sue societ&#xe0; consociate sono parti in relazione alle Transazioni Google e ai relativi acquisti da parte dell&#39;utente, n&#xe9; sono acquirenti o venditori in relazione a qualsiasi Transazione Google, a meno che non siano state espressamente designate come tali (ad esempio nella scheda o nella descrizione del relativo merchandising, bene o servizio su un sito web o un&#39;interfaccia gestiti da Google).</p><p>Quando l&#39;utente avvia una Transazione Google, pu&#xf2; ricevere una comunicazione da Google riguardante i Metodi di pagamento disponibili al momento della transazione. Dopo che l&#39;utente ha selezionato il Metodo di pagamento che desidera utilizzare, Google pu&#xf2; addebitare il costo della transazione sul Metodo di pagamento selezionato o condividere tale Metodo di pagamento e i relativi dettagli con una delle sue societ&#xe0; consociate, che elaborer&#xe0; la transazione per conto del Venditore. L&#39;utente autorizza l&#39;addebito sul suo Metodo di pagamento secondo necessit&#xe0; al fine di completare l&#39;elaborazione di una Transazione Google. L&#39;utente autorizza inoltre l&#39;accredito sul proprio Metodo di pagamento nel caso di storni, rimborsi o aggiustamenti relativi a una Transazione Google.</p><p>Per dettagli o termini relativi a una specifica Transazione Google, comprese le norme sui rimborsi e sulla risoluzione delle controversie, l&#39;utente deve fare riferimento ai Termini di servizio, al Centro assistenza o ad altro materiale di supporto fornito dal Venditore con cui ha effettuato la transazione.</p>
	<p>In caso di problemi relativi all&#39;addebito sul Metodo di pagamento selezionato dall&#39;utente, Google potrebbe addebitare l&#39;importo in oggetto su qualsiasi altro Metodo di pagamento valido salvato dall&#39;utente su Google Pay. L&#39;utente pu&#xf2; visitare il <a href="https://pay.google.com/" target="_blank">sito web di Google Pay</a>, l&#39;app Google Pay o Impostazioni Google sul suo dispositivo Android per gestire le opzioni di pagamento. L&#39;utente accetta inoltre che un Venditore possa reinviare per l&#39;elaborazione una Transazione Google relativa a un acquisto alla rete di pagamento, una o pi&#xf9; volte, nel caso in cui la Transazione Google precedente sia stata rifiutata o respinta dalla rete di pagamento. Google pu&#xf2; ritardare, sospendere, cancellare o invertire l&#39;elaborazione del pagamento di transazioni sospette o che possono risultare legate ad attivit&#xe0; fraudolenta, cattiva condotta o violazioni di leggi vigenti, dei Termini o di altre norme di Google vigenti, a seconda di quanto determinato a sola e assoluta discrezione di Google.</p><p>Nel caso in cui un Venditore offra all&#39;utente la possibilit&#xe0; di pagare abbonamenti, l&#39;abbonamento avr&#xe0; inizio nel momento in cui, durante l&#39;acquisto, l&#39;utente fa clic su &quot;Accetta e acquista&quot; (o una dicitura equivalente). Si tratta di una transazione con fatturazione ricorrente. Se non diversamente indicato, l&#39;abbonamento dell&#39;utente e la relativa autorizzazione di fatturazione saranno validi fino all&#39;annullamento da parte dell&#39;utente. Facendo clic su &quot;Accetta e acquista&quot; (o una dicitura equivalente), l&#39;utente autorizza il Venditore ad addebitare sul Metodo di pagamento selezionato dall&#39;utente ogni periodo di fatturazione specificato per l&#39;abbonamento. Nel corso del periodo di abbonamento, il Venditore pu&#xf2; modificare l&#39;importo della Transazione Google. L&#39;annullamento dell&#39;abbonamento diventer&#xe0; effettivo al termine del periodo di fatturazione corrente. L&#39;utente non ricever&#xe0; alcun rimborso per il periodo di fatturazione corrente e potr&#xe0; continuare ad accedere all&#39;abbonamento in questione per il resto del periodo di fatturazione corrente. In caso di conflitto tra i presenti termini dell&#39;abbonamento e i termini dell&#39;abbonamento del Venditore, i termini del Venditore disciplineranno l&#39;abbonamento pertinente.</p>
	<p><strong>(b) Con Terze parti</strong></p>
	<p>Quando l&#39;utente avvia un pagamento tramite Google Pay con una parte diversa da un Venditore (tale parte &#xe8; definita come &quot;Terza parte&quot; e tale transazione come &quot;Transazione con terze parti&quot;), Google pu&#xf2; trasferire i dettagli del Metodo di pagamento e le relative informazioni alla Terza parte, in modo che possa addebitare l&#39;importo sul Metodo di pagamento dell&#39;utente. A seconda della natura della Terza parte, una Transazione con terze parti pu&#xf2; avvenire allo scopo di finalizzare l&#39;acquisto di beni o servizi, nonch&#xe9; per altri scopi, come donazioni in beneficenza o regali. Per avviare una Transazione con terze parti, l&#39;utente pu&#xf2; avvalersi dei seguenti metodi: utilizzare la modalit&#xe0; tocca e paga nei negozi, tramite NFC, codici a barre o altra tecnologia contactless; selezionare &quot;Google Pay&quot; o &quot;Acquista con Google Pay&quot; tra le opzioni di pagamento di una transazione online offerte dal sito web o dall&#39;app della Terza parte; o effettuare transazioni con la Terza parte tramite un&#39;altra interfaccia online, ad esempio l&#39;Assistente Google. Quando l&#39;utente avvia una transazione online, Google Pay pu&#xf2; inoltre condividere altre informazioni, come l&#39;indirizzo di fatturazione, di spedizione o l&#39;indirizzo email salvati nell&#39;Account Google dell&#39;utente, nel caso siano necessarie al completamento della transazione.</p><p>Nel caso di una Transazione con terze parti, dopo aver trasmesso il Metodo di pagamento e altri dettagli alla Terza parte, Google non sar&#xe0; ulteriormente coinvolta nella transazione e l&#39;utente riconosce e accetta che tale transazione avviene esclusivamente tra l&#39;utente e la Terza parte e non riguarda Google n&#xe9; alcuna delle sue societ&#xe0; consociate. L&#39;utente &#xe8; tenuto a contattare direttamente la Terza parte o il fornitore del suo Metodo di pagamento (ad esempio l&#39;emittente della Carta di pagamento) per eventuali problemi relativi alle Transazioni con terze parti, inclusi rimborsi e controversie.</p><p>Quando l&#39;utente visita il sito web o l&#39;app di una Terza parte partecipante, Google pu&#xf2; informare la Terza parte del fatto che l&#39;utente abbia o meno installato Google Pay sul suo dispositivo, per permettere alla Terza parte di sapere se sia opportuno inserire Google Pay tra le opzioni di pagamento a disposizione dell&#39;utente. Se l&#39;utente preferisce che Google non renda nota questa informazione, pu&#xf2; disattivare la relativa opzione nelle <a href="https://pay.google.com/payments/u/0/home?page%3DprivacySettings%23privacySettings:" target="_blank">impostazioni della privacy</a>&#xa0;di Google Pay. Tuttavia, tale disattivazione potrebbe compromettere la capacit&#xe0; dell&#39;utente di utilizzare Google Pay con alcuni commercianti.</p>
	<p><strong>(c) Come Parte della funzionalit&#xe0; Compilazione automatica di Chrome o Android</strong></p>
	<p>Nel caso in cui l&#39;utente abbia attivato la funzionalit&#xe0; &quot;Compilazione automatica&quot; sul browser Google Chrome o sul suo dispositivo Android, Google Pay potrebbe inoltre suggerire l&#39;opzione di compilazione automatica del Metodo di pagamento e delle informazioni sull&#39;indirizzo salvati nel modulo di pagamento di un sito web di Terze parti sul browser Chrome o nel modulo di pagamento di un&#39;app di Terze parti su un dispositivo Android. Per ulteriori informazioni sul funzionamento della Compilazione automatica con Google Pay, l&#39;utente pu&#xf2; consultare il Centro assistenza Chrome. Quando l&#39;utente utilizza questa funzionalit&#xe0;, Google non interagisce con il sito web o l&#39;app della Terza parte e si limita a completare la richiesta di compilazione automatica di determinate informazioni selezionate in un modulo di Terze parti. Google non &#xe8; coinvolta in alcuna transazione eseguita dall&#39;utente utilizzando la funzionalit&#xe0; Compilazione automatica di Chrome o Android. L&#39;utente riconosce e accetta che tale transazione avviene esclusivamente tra l&#39;utente e la Terza parte e non riguarda Google n&#xe9; alcuna delle sue societ&#xe0; consociate. L&#39;utente &#xe8; tenuto a contattare direttamente la Terza parte o l&#39;emittente del suo Metodo di pagamento per eventuali problemi relativi alle transazioni eseguite utilizzando la funzionalit&#xe0; Compilazione automatica di Chrome o Android.</p>
 </div>